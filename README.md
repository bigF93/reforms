Perchè i salari non crescono in Italia?
Cosa deve fare un paese per diventare ricco?

Premetto che non sono un economista, per campare scrivo software nell'ambito della cosiddetta cybersecurity.
Ammetto però di aver sviluppato un'ossessione per la crescita economica.
Ho letto alcuni libri degli economisti più famosi, e ho letto i report del FMI dedicati all'Italia, 
per avere il parere dei migliori (si suppone) esperti mondiali.

In breve, il livello medio dei salari dipende dalla crescita economica accumulata.
Questo è una banalità. Tutto, infatti, dipende dalla crescita economica.
L'Aspettativa di vita, il livello di soffisfazione personale, il livello di istruzione, 
ma anche la capacità di vincere le guerre, la possibilità per i cittadini di viaggiare, di curarsi.
Una società senza crescita economica è una società dove tutto rimane uguale.

Se vogliamo che i salari crescano, dobbiamo chiederci come far crescere l'economia in modo stabile, solido, duraturo.

La crescita economica funziona tramite la cosiddeta 'distruzione creatrice'. 
Da un lato, nuove innovazioni entrano nel mercato e competono con le tecnologie e gli operatori esistenti.
Dall'altro, coloro che beneficiano dello status quo faranno di tutto per ostacolare queste nuove innovazioni, e non venire spazzati via.

I gruppi di potere esistenti sono spesso organizzati, hanno soldi e legami con i politici.
Sono pronti ad usare qualsiasi giustificazione per convincere i legislatori che il loro particolare interesse privato è interesse pubblico,
e sulla necessita' di introdurre stringenti regolazioni che frenino il cambiamento, guarda caso proteggendo i loro guadagni.
Questo tipo di norme vengono spesso definite 'barriere all'ingresso', perche' rendono complicata la vita ai nuovi concorrenti che vogliono entrare nel mercato.

I casi piu' noti al pubblico sono forse il divieto di coltivazione di OGM, le regolamentazioni del settore dei taxi, la lotta dei balneari per evitare la concorrenza.
Le regolamentazioni opposte alle nuove tecnologie frenano la crescita economica e frenano la creazione di posti di lavoro in settori innovativi, che spesso offrono salari piu' alti.

Allo stesso modo, le corporazioni professionali tentano di introdurre barriere all'ingresso per i nuovi aspiranti membri della professione.
Questo consente loro di avere meno concorrenza, ma determina la loro capacita' di imporre prezzi piu' alti al resto della popolazione, di fatto determinando
una diminuzione del potere di acquisto dei salari degli altri concittadini.

Queste barriere all'ingresso prendono di solito la forma di sistemi di licenze a numero chiuso, stringenti richieste di esami di dubbia utilita' pratica,
in settori non fondamentali nei quali stabilire il successo o meno di un operatore potrebbe essere del tutto affidato al mercato.
// notai, farmacie, ecc...

// interesse dei politici a mantenere questo status quo

// regolamentazioni all esercizio delle professioni (contratto nazionale)
